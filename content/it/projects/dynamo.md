---
description: "Distributed leisure Yacht-carried sensor-Network for Atmosphere and Marine data crOwdsourcing applications."
featured_image: "/images/dynamo001.png"
tags: ["progetti"]
title: "DYNAMO"
pi: Raffaele Montella
---
La tendenza evolutiva delle applicazioni informatiche supportate da piccoli dispositivi, pervasivi, a basso costo e basse richieste energetiche (Internet of Things - IoT) ha portato in breve tempo queste tecnologie verso il picco di massima notorietà.

La tematica di ricerca prevede l'uso di IoT e Cloud Computing per la realizzazione di un sistema hardware/software per il crowd-sourcing (raccolta partecipata) di dati atmosferici e marini geolocalizzati.

I dati così ottenuti saranno distribuiti come open data per essere utilizzati in contesti diversi per accelerare la conoscenza scientifica e lo sviluppo tecnologico della applicazioni per la salvaguardia dell'ambiente marino costiero e delle attività umane ad esso correlate.

Ciò consente di avere dati atmosferici e marini a basso costo e sempre aggiornati in ambiente offshore e nearshore (in corrispondenza delle rotte di navigazione).

La piattaforma di sviluppo è Android arricchito delle funzionalità necessarie per la raccolta dei dati di bordo con sensori IoT e dispositivi elettronici marini commerciali; i dati raccolti sono memorizzati a bordo e, utilizzando tecnologie di trasferimento dati proprie del cloud computing come, ad esempio, gridftp, sono trasferiti nella cloud quando la connessione risulta disponibile, stabile ed economica.

Algoritmi per l'omogeneizzazione dei dati raccolti ne favoriscono la visualizzazione e la diffusione.

- Ricadute scientifiche:
  presentazione a conferenze e pubblicazione su riviste.
- Ricadute didattiche:
  attività di sviluppo IoT e uso dei dati raccolti (GIS, modelli numerici di simulazione).
