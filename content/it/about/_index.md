---
title: "Informazioni"
description: "Laboratorio di Ricerca Multidisciplinare per l'Intelligenza Artificiale in Mare."
featured_image: "/images/about001.png"
weight: 40
type: "page"
---

L’Intelligenza Artificiale (IA) e le sue applicazioni si stanno sempre più diffondendo sia nel mondo accademico che in quello industriale.

A tale riguardo, basta citare che il fatturato prodotto dall’IA ha un tasso di crescita attualmente stimato pari al 50% annuo.

All’interno del Dipartimento di Scienze e Tecnologie dell’Università degli Studi di Napoli “Parthenope” (DiST, http://dist.uniparthenope.it), consta su di una comunità di docenti e ricercatori con esperienza almeno decennale nei vari campi dell’IA che si estrinseca:

nella presenza, unica in Italia con l’Ateneo di Bologna, di un corso di laurea magistrale dedicato a tali tematiche (Machine Learning and Big Data);

nella costituzione di un nodo Parthenope del CINI (Consorzio Interuniversitario per l’Informaticai, https://www.consorzio-cini.it) Artificial Intelligence and Intelligent Systems (AIIS) Laboratory, che raccoglie la più grande comunità scientifica di ricercatori attivi nel campo dell’IA in Italia.

All’interno del DIST, esistono storiche e consolidate attività di ricerca e didattica che hanno il mare come argomento chiave.

Infatti, presso il DIST sono attivi gruppi di ricerca su oceanografia, meteorologia e climatologia, navigazione e telerilevamento, tecnologie marittime, biologia e ecologia marina, geologia e geomorfologia marina, tutti campi che costituiscono potenziale dominio di importanti applicazioni dell’IA, sia nel campo della ricerca accademica che nel campo industriale e dei servizi.

Recependo alcune linee operative mirate al miglioramento della qualità della produzione scientifica del Dipartimento, allo scopo di favorire, promuovere e creare le condizioni affinché i diversi gruppi di ricerca del DIST possano interagire in maniera concertata, è stato creato Neptun-IA.

Neptun-IA è un laboratorio interdisciplinare che si configura come un cluster di laboratori cui afferiscano i laboratori attivi nei settori scientifici precedentemente declinati e i laboratori con specifiche competenze nell’IA, e relative tecnologie abilitanti (High Performance and Cloud Computing, Internet-Of-Things, Big Data).

Neptun-IA valorizza appieno le competenze attuali presenti nel DIST, sia nell’ ambito marino che nell’ ambito IA.

**NEPTUN-IA rappresenta un unicum nel panorama scientifico nazionale, proponendosi come laboratorio di ricerca guida nelle applicazioni dell’IA alle tematiche inerenti al mare, sia a livello regionale che nazionale.**

Il responsabile designato di Neptun-IA è il Prof. Antonino Staiano, coadiuvato da una commissione scientifica costituita dai responsabili dei singoli laboratori afferenti.

# Presentazione Neptun-IA Futuro Remoto 2020
[![Presentazione Neptun-IA.](https://img.youtube.com/vi/uUCVfFVl-1c/0.jpg)](https://www.youtube.com/watch?v=uUCVfFVl-1c)

# Presentazione RCF Futuro Remoto 2020
[![Presentazione Neptun-IA.](https://img.youtube.com/vi/xPYJ1qxf3IU/0.jpg)](https://www.youtube.com/watch?v=xPYJ1qxf3IU)
